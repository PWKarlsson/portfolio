---
Title: Designprinciper
Description: En analys av ett antal personsidor för att se hur de har arbetat med designprinciper/designelement
---

Designprinciper
=======================

I denna analys kommer tre personsidor att studeras och jämföras för att se hur de arbetar med designprinciper. I slutet kommer även en analys av min egen personsida kring designprinciper och vilken förbättringspotential som kan tänkas finnas baserat på den kunskap som uppnås genom att skriva denna analys.

## Urval

För denna analys har tre personer inom den svenska komediscenen valts ut. Att de återfinns inom samma arbetskategori har medvetet valts ut för att få ytterligare en dimension i analysen i huruvida skillnader kan finnas kring design trots att sidorna bör ha någorlunda liknande budskap.

* [Johan Glans](https://www.johanglans.se/)
* [Babben Larsson](https://babben.se/)
* [David Sundin](https://www.davidsundin.se/)

<br>
## Metod

I analysen kommer följande frågeställningar att granskas:

* Vad är webbplatsen syfte och mål, varför finns den till?
* Vad kännetecknar webbplatsen design?
* Gynnar designen webbplatsen mål och syfte, vilken känsla uttrycker den?
* Vilken/vilka designprinciper kännetecknar webbplatsen och vilka designelement har använts?
* Skiljer sig designprincipen mellan framsida och eventuella undersidor?

Analysen kring designprinciper kommer att baseras på "Design Elements & Principles" som angivits som en del av kursmaterialet. Artikeln beskriver och exemplifierar 20 grundläggande designprinciper.

## Resultat
<br>

### Johan Glans

<a href="../image/johanglans.png">
<img src ="../image/johanglans.png" alt="Johan-glans" class="website-img"></a>

Webbplatsens syfte och mål tycks enbart handla om att marknadsföra Johan och hans arbete som komiker och skådespelare. Stort fokus ligger på hans biografi som det går att klicka sig vidare till både via menyn och webbplatsen framsida.<br>

Webbplatsen design kännetecknas av stora självporträtt på framsidan och ett monokromatiskt färgschema i blått med en gul/beige accentfärg. <br>

Uppfattningen är att designen främjar sidan mål och syfte då det är Johan som är själva produkten och därav är naturligt att bilder av honom upptar större del av både framsida och undersidor. Färgschemat som kännetecknas av gult och blått känns genomtänkt, möjligen en association till svenska flaggan? Ett av Johans kännetecken är trots allt det typiskt skandinaviska utseendet, blond, blåögd och med en skånsk dialekt som grädden på moset. Något som sticker är att Johan beskrivs i tredjeperson, vilket medför att sidan känns något opersonlig och än mer bekräftar honom som en produkt snarare än en person.<br>

Gällande designprinciperna så är det första som upptäcks, utöver färgschemat som tidigare nämns, nyttjande av klassiska horisontella linjer för indelning av sidan. Det finns tydliga avgränsningar i vart header övergår till hero-yta, övrigt innehåll och avslutas med en footer. Det framgår även repetition genom nyttjandet av två väldigt lika självporträtt samt inslag av rörliga element.

Skillnader som upptäcks på undersidorna är att man jobbar mer med vertikala linjer för att dela in sidan samt olika skalor på elementen.
På biografi-sidan arbetar man snyggt med en vertikal linje som färgläggs allt eftersom man scrollar för att skapa en tidslinje över de produktioner som Johan medverkat i.

### Babben Larsson

<a href="../image/babbenlarsson.png">
<img src ="../image/babbenlarsson.png" alt="Babben Larsson" class="website-img"></a>

Precis som för Johan så är syftet för sidan om Babben Larsson att marknadsföra henne och hennes arbete. Det uppdagas dock direkt skillnader då man här uttrycker sig i förstaperson. Babben välkomnar dig till hennes sida och förmedlar att här kan du inhämta mer information om mig samt vad jag gör och var/när det finns möjlighet att se mig uppträda.

Gällande designen så välkomnas man även här av ett stort självporträtt av Babben själv. Det som sticker ut är att man har valt ett monokromatiskt färgschema av rosa med en blå accentfärg samt att man arbetar med gradienter för trevligare design. Man har även lagt till ett rörligt element i form av att Babben's namn på hero-ytan rör sig i motsatt riktning mot muspekaren vilket ger en lekfull känsla.

Det känns som att man har lyckats med designen utan att överarbeta den. Färgschemat ger en varm känsla, vilket även är författarens personliga åsikt om Babben som person.
Framsidan har en tydligt hierarkisk ordning och man arbetar med boxar och horisontella linjer för att dela upp sidan.
Sidorna med pressbilder och Babben's musik är nästan helt och håller färglagda och man arbetar en hel del med att highlighta element beroende på vart muspekaren befinner sig på sidorna. Man har även tänkt till och dragit ned på färgen på de sidor som innehåller information, så som kalender och nyheter, för att hålla användarens fokus på den information som presenteras.

Sidan som helhet ger ett personligt intryck och det finns även en del roligt kuriosa om vad Babben gillar och inte gillar, samt vilka prestationer hon är mest stolt över.


### David Sundin

<a href="../image/davidsundin.png">
<img src ="../image/davidsundin.png" alt="David Sundin" class="website-img"></a>

Precis som Babben så har även David Sundin's sida ett tydligare fokus på sälj en vad Johan Glans hade. Förutom att presentera att han bl.a. arbetar som komiker/skådespelare/författare/programledare och manusförfattare, så är det fokus på att presentera och sälja hans böcker och brädspel.<br>

Det stora skillnaden mot tidigare sidor i denna analys är den minimala ansträngningen man har lagt på designen, man möts av en vit bakgrund och en gråaktig text, inga bilder eller något annat element som livar upp bemötandet.
Vidare noteras att man enbart nyttjar cirka en tredjedel av fönstret, vänstra sidan, vilket spär på det tråkiga intrycket än mer. <br>

Klickar man på undersidorna för böcker och spel skickas man vidare till nya sidor, utan möjligt att klicka sig tillbaka till personsidan på annat sätt än att använda sig utav webbläsarens bakåtknapp. De undersidor som finns består av ett CV, återigen enbart vit bakgrund och grå text. Enbart på kontaktsidan återfinns ett självporträtt, som undertecknad kan tycka kuna ha förstorats betydligt för att skapa någon form av livlighet. <br>

Avsaknaden av design upplevs total, vilket känns märkligt för någon som livnär sig på att sprida glädje. Här har man en del att jobba på för att sidan ska kännas välkomnande och säljande.


## Analys

Av de tre undersökta sidorna är det Johan Glans och Babben Larsson som utmärker sig när det kommer till design. Här har man arbetat med genomtänkta färgscheman, gradients och rörelse för att få sidorna mer levande. Raka motsatsen kan konstateras för David Sundin's kända, här känns det som att en sida har skapats med minsta möjliga resurser och tidsåtgång mest för att en personsida ska existera. Det finns inget med sidan som lockar användaren att stanna längre än nödvändigt.

Den sida som känns mest personlig och välkomnande är Babben Larsson, mycket på grund av att Babben beskrivs i förstaperson-perspektiv samt att sidan erbjuder en del information och kuriosa om Babben, något utöver att bara vara säljande.


### Analys av egen sida

När jag tittar på designen av min egen sida så känner jag att den är väldigt simpel och inte så genomarbetad som den skulle kunna bli. Det som främst kännetecknar den är det monokromatiska färgschemat av grönt, samt arbetet med boxar på flertalet undersidor som skapar en viss harmoni. Ytterligare arbete med dessa delar skulle sidan dock må bra av för förbättrad upplevelse.

Jag tycker ändå att designen inger en något behaglig känsla och upplever inte att det på något sätt är ansträngande för ögonen att stanna kvar på den en längre stund.
Den känns dock något och skulle kunna behöva en uppdatering där det arbetas med mer djup, ex. skuggläggning så som har gjorts på Analysis- och Tech-sidan. 

En uppdatering som snabbt gjordes under denna undersökning var att ändra textfärgen i footern från grå till vit då kontrasten mot den gröna bakgrunden gjorde texten svårläst.
Ytterligare uppdateringar jag ser är att byta ut logotypen till något som återupprepas på webbsidans innehåll för att få en bättre helhet. Jag skulle även kunna jobba vidare med headern som idag är lite spretig, minska bredden på innehållet så att det matchar bredden på innehållet i main-sidan tror jag skulle ge ett bättre helhetsintryck.


## Övrigt

Skriven av: Pontus Karlsson